   

# 浣花溪归

出成都门

左万里桥

西折，溪流纤秀长曲

如连环，如玦

色如鉴，如琅玕

窈然深碧

潆回城下

皆浣花溪之委也

  

溪时近时远

篁柏苍苍

隔岸幽森者尽溪

平望似荠

水木清华，神肤洞澈

人家住溪沿

溪蔽不时接

断而复见

  

如是者数处

缚柴编竹颇具次第

桥堍一亭佇道侧

署：缘江路

  

逾此，乃武侯祠

前跨溪，板梁一

覆以水槛

仰睹“浣花溪”题榜

有小洲横陈波间，溪周之

其上又亭，额“百花溪水”

  

过梵安寺

杜工部祠在焉

像清古

不必求肖

又石刻像一，附本传

碑皆弗堪读

  

杜老二居

浣花清远，东屯险奥

若严公长养

枕流可老

呜呼，夔门一段奇

穷愁奔突

微斯人孰以择胜暇整

殆天意之勖凌绝顶

悲夫，壮哉

  

万历辛亥十月十七日

初欲雨，顷之霁

使客游者监司郡邑招饮

冠盖稠浊，磬折喧溢

迫暮促归，纷沓如溃

是日晨，偶然独往

楚人钟伯敬也

  

昔予尝选谭元春散句成《明人秋色》篇（见《巴珑》集），二三子以为得未曾有，仆敢不避席，盖竟陵专主灵峭，逼之更上层楼，以期境界矍出耳。今及钟惺游记，似不若元春之憨娈神飞，而峻切处亦难为怀。又钟与谭同辑《古诗归》《唐诗归》，本篇从之曰“浣花溪归”。