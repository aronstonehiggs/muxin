   

# 拥楫

越有舟子

拥楫而歌

今夕何夕

搴舟中流

今夕何夕

王子同舟

蒙羞披好

不訾恥垢

心顽不绝

得知王子

山有木兮木有枝

心悦君兮君不知

  

王子投抱

绣被覆之

被涌如云

情霈如雨

今夕何夕

与子同笫

今夕何夕

与子同体

悌润恺奘

南风乐至

信流涣涣

莫知所止

  

公元前五百二十八年，楚国令尹鄂君子哲举行舟游盛会，越人舟子拥楫作歌，以表无上之景慕，盖诗三百篇中洵多至情至性之咏，犹未见郁勃狂放一往无前如此者。夫道，有以死殉，有以生殉，而情，亦有死殉生殉之抉择，草泽榜人，诸侯卿首，相去何啻天壤，此则至诚而无畏，彼则挺身以酬德，大勇大仁者也。想见昼光之下，新水之湄，众目睽睽，虽千万人我爱矣，岂不壮哉。舟子妙善倾吐，直赴性命，王子采烈兴高，毋妄矜贵——无论何种模式的爱，心正意挚，皆现世福禔之由来也。鉴乎今人涉恋，动辄猥琐儇佻，鬼蜮伎俩，那末古人确凿是爱得光华澄澈，元气淋漓了。《说苑》以此歌列入“善说”章，自“今夕何夕”至“心悦君兮君不知”讫止十句，继述“王子上前拥舟子入怀，举绣被以覆之，交欢尽意”——今概饬为四古，复于歌后广十二句，推向童话式的迷离消失……篇终抚卷，轩渠如释重负。