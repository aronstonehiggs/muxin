   

# 白香日注

晴凉

天籁又作

此山不闻风声日少

泉音雨霁便止

  

永昼蝉嘶松涛

远林画眉百啭

朝暮老僧梵呗

夜静风定

秋虫咠咠如祷

  

午明暖

晚来云满室

作焦油气

以巨爆击之勿散

烟云异，不溷

云过密则反无雨

人坐其中一物不见

  

阖扉，云之入者不出

扉启，云之出者旋入

口鼻内无非云者

窥书不见，昏欲睡

今日可谓云醉

  

朝晴凉适

可着小棉

瓶中米尚支数日

菜已竭，所谓馑也

采南瓜叶、野苋

煮食甚甘

予仍饭两碗

  

冷

雨竟日

试以荞麦叶作羹

柔美过瓠页，微苦

苟非入山既深

安知此风味

  

埋豆池旁

际雨而芽

晨食烹之尝试

入齿香脆

颂不容口