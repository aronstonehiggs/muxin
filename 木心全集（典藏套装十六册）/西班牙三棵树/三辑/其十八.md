   

# 其十八

周氏二傑同始而岐終豫才啟明初程各領風騷中道分

駛志節判然昔啟明作雨書之際嘗自訴裴囘於尼采託

爾斯泰之間觀其後隳何足以攀躋前賢而作姿態浩浩

陰陽本紀瀕末山高水落月小石出大哉豫才五四一人

口劍腹蜜如火如荼雖然懷疑與信仰豈兩全要之終不

免婦人之仁啟明垂暮有長壽多辱之歎蓋文心猶存觀

照未息偶憶知堂五十自壽打油剝韻匡義亦成一律年

來思家已無家半襲紅恤作袈裟仁智異見鬼見鬼長短

相吃蛇吃蛇逃禪反從禪逃出修心便知心如麻多謝陳

郎起清談又來蕭齋索苦茶陳郎者佛耳君也北美邂逅

所共歷歷患難徵逐間輒以痛咥聞道大笑者為樂事為

養生之道紅恤者我朱孔陽T恤也