   

# 其十五

丁亥八月予歸西泠孤山晨夕清涼每詣羅苑與瞿禪先

生敍詞事夏丈自釋其渾脫旋如風眼波無處逢之句意

指二次國共談判可堪制涙看天己伶俜十年者亦感證

時勢而非兒女傷心語焉浮光世事草草勞勞荏苒四十

年夫子自道聲猶在耳近聞先生猶健在桑榆晚興以流

觀蒲松齡遺篇為娛遣云豈木魅粉靈多寓圣人意耶年

前閱報偶見有夏師女弟子追記尊長宿作者與愚所知

字句有別旨意似舛謹就憶誦錄出或供考辯拋卻西湖

有雁山攜家況復住靈巖不愁盡折平生福并欲先支來

世閒無一字落人間野僧詩債亦休還但防初寫禪經了

便有龍神夜叩關竊思先生懷抱素莫逆也揆之或無大

謬日昨偶過唐人街于東方書店得夏承燾詩詞集檢此

鷓鴣天愕見二句為攜家況復往靈巖七句為野僧詩債

亦慵還異哉予憶誦失誤邪抑夏丈事後改定邪然則住

已寧適往猶在道慵固溫醇休更颯爽遙望云天不復得

喋喋左右矣