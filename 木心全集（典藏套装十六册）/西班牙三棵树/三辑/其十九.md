   

# 其十九

雪消春臨驟暖若驚繁花領露細草賀晴竊念野隱不得

朝隱不欲市隱則身丁大刦縲絏十二載今作奇隱隱於

異國息交絕遊晏如愚如也亂世受人制早明萊公妻閶

闔復東漸我住閶闔裡群狐正丘首孔雀西北飛不知多

許事低頭餐蛤蜊圍闞高明戶魑魅呼魍魎衣錦終不歸

長安難安長盜泉水自甘惡木蔭可留所歡在風塵故作

風塵游交誼美忘年率性卽天倫牛背新穉子浮屠故情

人竹林風流盡海外酒常佳捐棄萬古愁勿復讀南華昔

無今有馀昔有今不足我亦行我素毋勞季主卜大風吹

南冠投簪別洪流嘹唳在四海志若無神州年來氣轉清

臨岐少踟躕鐙下記落寞不涉椎心事

丙寅上元紐約彭亭宴後

   

![](/木心全集（典藏套装十六册）/images/00010.jpeg)

   

![](/木心全集（典藏套装十六册）/images/00068.jpeg)