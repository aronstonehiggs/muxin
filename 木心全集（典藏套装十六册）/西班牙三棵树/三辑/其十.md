   

# 其十

曹門三傑論詩才植八斗丕五斗許操殆一石又報曹孟

德書時下庶士之酸引望可以止渴青梅不足道卽此告

夜臺想安善再拜又盡陳思王集予獨賞高臺多悲風朝

日照北林許比擬勃拉姆斯貝多芬之晚期化境惜二句

以下轉愈薄俗徒落私悃卒以形影不見翩翩傷心終每

誦輒呼負負迺度子建曾不識此二句之觀念所在止於

摹景鋪陳而已不若叔夜之能以俯仰自得游心太玄萼

承目送歸鴻手揮五絃襟懷既開意象自圓曹雜詩其一

嵇贈秀才其二皆鹡鴒相憐之咏因寄所託植之失匪一

失也康之得匪一得也詩國春秋野馬塵埃得失難言耶

匪難言而乏人言耶樽俎久虛不勝惘然再者勃拉姆斯

貝多芬於交響樂慢板之章忼高臺多悲風之慨哲思之

因高而悲悲而益高矧多字之設閱世深深賢敏相訴剴

切中抱三太息焉以多字接高臺悲風間適韻殊佳北林

固地名也詩鷐風郁彼北林敍未見君子欽欽之思然則

可作日出東南平耀西北解昳麗蒼涼遼曠無礙長圖大

念參差代雄豈不壯哉溯予少年偏鍾高臺句之音樂通

悟後歷半世滄桑方![](/木心全集（典藏套装十六册）/images/00066.jpeg)朝日句之澄明虛靚心性俱見一

句縱向寒有聲二句橫亙煦以寂雍雍穆穆聲響之所難

能臻呈矣嗚呼詩之出自為也既出自在也予之感喟良

匪子建初衷鴻鵠有知為予鴥鴧而告陳思王曰青青子

衿想同之耳