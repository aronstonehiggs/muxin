   

# 其十七

甲子秋暮予應邀赴波士頓哈佛大學擧事繪畫個展寓

亞當斯閣備蒙優渥時近耶誕每夕慶擧頻呈猶太裔美

籍女史裘蒂專攻蒲氏聊齋異矣自名為九迪韻矣知予

悅曩昔之Jazz樂雪晚相約馳車夜總會會名最后之采

聲入見陳設一如卅年代風調其中憧憧如離魂者似多

曾經滄海難為水之態蓬卻繼起卡薩布蘭卡主曲無誤

也九迪風姿嫻孌背影仿佛英格麗褒曼當年巫鴻君偉

岸若古羅馬壯士而錦繡其中軒軒霞擧與九迪共翩躚

全池為之生輝同座憲卿最幼精妙現代詩尤耽南渡詞

章擬論吳夢窗輩取博士學位斟飲間以為唐宋踴舞亦

每流顛狂予然其說昔張愛玲嘗表此見迺誦宿句曾記

絃歌中宵舞散青螺髻憲卿稱賞大索全闋惜不復憶逋

唯下半依稀自別後胡沙幽雪風塵幾掩玉笛何日重來

酒潤珠喉更唱那三疊市橋人靜共看一星如月憲卿莞

爾目擊知我行竊兩當軒也時九迪巫鴻舞罷歸座欲悉

我等何以為噱憲卿雖諳英美語猝然無由信雅而達也