   

# 其五

人皆畏朽余豈釋然以近三十為最憂悚逾四十便置度

外或反增今是昨非之獨樂覽盡荼蘼雕壇空人生有恨

花始秾頻年金屋常寂寂老去玉樹猶臨風雖然亦有所

悲銅雀未見春又深滿城落花馬難行江南再遇龜年日

二十四橋無簫聲己亥之詠距今廿七寒暑去國離憂誠

不知二十四橋為何物矣